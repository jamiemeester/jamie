# 7. Conclusie

#### **“Hoe kan ik een exclusieve applicatie voor Go In Chi ontwerpen waarmee de bewoners van de Pontsteiger minder tijd verliezen door het boeken van diverse services?”**

Het prototype dat ik heb gemaakt voor Go In Chi zou de oplossing moeten zijn van het probleem van de Pontsteiger bewoners. Dat kan ik denk ik concluderen uit de onderzoeken en verschillende testmomenten die ik heb gedaan. Gebruikers waren positief over de werking van het prototype en gaven aan het er mooi uit te vinden zien. Ook de experts die ik heb gesproken waren lovend over mijn resultaat.

Er zijn echter nog wel een hoop specifieke situaties die nu niet zijn uitgewerkt. Bijvoorbeeld, wat gebeurt er als twee gebruikers tegelijk dezelfde service om dezelfde tijd reserveren? Of wat gebeurt er als het al te laat is om een afspraak te cancelen? Dat soort specifieke onderdelen heb ik nu niet echt naar gekeken, ik heb mij echt gefocust op de onderzoeksvraag. Andere onderdelen die nog getest zouden kunnen worden is of de doelgroep behoefte heeft aan een community binnen de app, zoals in de expert review naar voren kwam.

Go In Chi was voor mij een geweldige uitdaging om mij het afgelopen half jaar op te mogen focussen. Wat het voor mij zo spannend maakte was het feit dat dit een groot project is voor een echte opdrachtgever. Ik heb er met veel plezier aan gewerkt en ik hoop in de toekomst mijn prototype terug te zien als app.

