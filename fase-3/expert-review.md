---
description: 'Onderzoeksvraag: Is het ontwerp technisch haalbaar?'
---

# 3.6 Expert Review

Om mijn huidige prototype goed onder de loep te nemen leek het mij een goed idee om dit te valideren bij verschillende experts. Ik heb met drie verschillende experts gesproken over verschillende onderdelen. 2 van hen zijn experts op het gebied van user experience en één op technisch vlak. De interviews die ik heb gehouden hadden meer in de vorm van een doelgerichte conversatie dan  een gestructureerd interview. De antwoorden in de interviews zijn daarom vaak ook geparafraseerd. Dit heb ik gedaan omdat dit de inzichten duidelijker naar voren laat komen. 



### **Marc Teerlink** - Pontsteiger bewoner en global vice president van SAP

Marc is global vice president van de Duitse softwarebouwer SAP. Hij heeft kennis over hoe mensen gebruik maken van apps vanwege zijn achtergrond\(Kepinski, 2018\). Aan Marc heb ik gevraagd of hij mijn prototype wilde testen en daar feedback op kon geven op gebied van user experience. Ik heb met Marc gesproken op 12-05-2019 in Café Pontsteiger.

**Wat vind je van de indeling van de app?**

> **De indeling vind ik niet slecht. Het menu is goed. Door een more knop te gebruiken voor de andere onderdelen die minder belangrijk zijn vind ik een slimme oplossing. Hoe de services geboekt worden is vrij duidelijk, hier kan weinig mis gaan denk ik.**

**Zijn er onderdelen in de app die naar jou mening niet helemaal goed werken nu?**

> **Voor zover ik kan zien niet. Ik vind de pagina's mooi en overzichtelijk. Ik vind het alleen jammer dat ik niet overal op kan klikken. Ik ben altijd heel erg benieuwd hoe apps reageren op mijn input. Ik wil meer services aanklikken, niet alleen fysio.**

**Zijn er onderdelen die naar jou mening nog ontbreken in de app?**

> **Nou, ik denk dat er één ding wat je nog zou kunnen toevoegen. Namelijk, een soort forum/social media timeline waarin alle gebruikers contact met elkaar hebben. Nu is het zo in de Pontsteiger dat we dat niet echt hebben terwijl dat wel heel handig zou kunnen zijn. Laatst gaf ik een feestje en dan heb ik maar twee parkeerplekken waar mensen gebruik van kunnen maken. Heel onhandig. Stel nou dat ik dan daar in de app kan vragen of ik die avond van wat mensen de parkeerplek mag gebruiken. Dat zou perfect geweest zijn.**

**Wat is er nodig om Go In Chi een succesvolle app te maken?**

> **Eigenlijk wat ik net al zei, ik mis een beetje een community gevoel. Een goede app word elke dag gebruikt vind ik. Mensen moeten meer triggers hebben om terug te komen naar Go In Chi. Als je een soort community opbouwd zullen mensen je app meer gaan gebruiken en denk ik dat ze ook meer gebruik van de services zouden maken.**

\*\*\*\*

Marc kwam erg enthousiast over mijn prototype op mij over. Hij begon gelijk van alles aan te klikken om erachter te komen wat er zou gebeuren. Het puntje dat hij aangaf over dat niet alles klikbaar is ga ik zeker nog aan werken voor mijn volgende prototype. Zijn idee over een community opbouwen vind ik ook erg interessant klinken. Er zou nog onderzoek gedaan kunnen worden om erachter te komen of mijn doelgroep dit interessant vind en hoe dit dan precies zou moeten werken. Voor mijn prototype denk ik alleen dat dit nu een te grote aanpassing is om nog door te voeren. 



### **Max van der Heijden** - Senior Product Manager bij Booking.com

Max is Senior Product Manager bij Booking.com en mede oprichter van Go In Chi. Als UX specialist zorgt hij dat miljoenen gasten van Booking.com de beste ervaring hebben bij het maken van afspraken. Voor hij bij Booking.com terecht kwam werkte hij voor Google als user experience en conversion rate optimisation specialist\(“Max van der Heijden \| Emerce Next”, 2019\). Ik heb met Max gesproken op 19-05-2019 in Café Pontsteiger.

**Wat vind je van de indeling van de app?**

> **Erg goed. Het is erg duidelijk hoe alles werkt, het menu is goed binnen bereik van de duim. Het doet mij een beetje aan het menu van Instagram denken. Goed dat je kijkt naar wat andere apps gebruiken. Interessant om jou kijk op Go In Chi te zien.**

**Zijn er onderdelen in de app die naar jou mening niet helemaal goed werken nu?**

> **Ik vind dat alles goed werkt, er zijn alleen wat specifieke dingen die ik zou veranderen. De prijzen in het overzicht bij de categorieën vind ik te donker. Dit is nu niet zo goed leesbaar. Bij agenda heb je onderaan een knop "Make a new appointment", deze zou ik goud maken. Nu is het een soort halve call to action. Een fluister to action haha.**

**Zijn er onderdelen die naar jou mening nog ontbreken in de app?**

> **Hmmmm.. Niet iets dat ik zo snel kan bedenken eerlijk gezegt. Ik vind je uitwerking goed en duidelijk. Als gebruiker snap ik hoe het werkt.**

**Wat is er nodig om Go In Chi een succesvolle app te maken?**

> **Ik denk zelf dat de kwaliteit van de at home services heel veel bepalend zullen zijn. De kwaliteit hiervan moet van een level zijn wat je niet zo snel ergens anders zal vinden. De app zelf, Go In Chi moet hier een weerspiegeling van zijn.**

\*\*\*\*

Net als Marc vond ik Max erg enthousiast overkomen. Hij gaf goed advies op specifieke onderdelen waar ik veel aan heb. De wijzigingen die hij voorstelde ga ik ook zeker doorvoeren in mijn volgende prototype. 



### **Ashley Gautama** - **Web Developer bij Tele2**

Technische skills:

Bij Tele2 schrijft Ashley webservices die geconsumeerd kunnen worden door de eindgebruiker \(de eindgebruiker is de Tele2 helpdesk medewerker\). De webservices helpen bij het vast stellen van de problemen die helpdeskmedewerkers constateren. Ik heb met Ashley gesproken op 20-05-2019 in café Loetje in Amsterdam.

**Als je kijkt naar het hele prototype, denk je dat het realistisch haalbaar zou zijn om dit te laten bouwen?**

> **Ja natuurlijk, in principe is je prototype niet zo heel ingewikkeld.**

**Op watvoor manier denk je dat dit prototype tot een app gemaakt kan worden?**

> **Hmm dat hangt er een beetje vanaf. Als je het wilt aanbieden op Android en OS is denk ik het framework React Native het beste. De frontend kan dan het beste gebouwd worden in flexbox, zodat het ook op bijvoorbeeld tablets werkt. Een goedkoper alternatief is misschien Bootstrap, maar dat zou ik zelf afraden. Met Bootstrap krijg je een erg generiek gevoel omdat het erg zal lijken op andere apps. Ik denk dat dat vanwege jouw doelgroep niet gepast zal zijn. Je zou het wel eventueel kunnen gebruiken om je prototype nog 'level hoger' te kunnen maken.**

**Hoe zouden afnemers Go In Chi moeten gebruiken? Zou er een soort dashboard gemaakt kunnen worden waarmee zij hun afspraken kunnen managen?**

> **Ja dat is denk het enige lastigste aan je app. Er zou database moeten komen inderdaad waar de afnemers toegang hebben tot hun eigen "plekje" waar ze dingen kunnen invoeren als werktijden.**

**Watvoor budget denk je dat nodig is om dit platform te laten bouwen?**

> **Dat is erg lastig om te zeggen. Als ik een hele groffe schatting zou moeten maken zou ik zeggen rond de €20.000. Dan komen daar ook nog maandelijkse kosten bovenop om het online te houden.**

**Zijn er nog dingen die anders zouden moeten/kunnen om het technisch makkelijker te maken?**

> **Eigenlijk niet. Het enige wat echt lastig te noemen is is het verbinden van de afnemers aan je platform. Maar dat lijkt mij de core feature van je app, dus makkelijker kan niet.**

\*\*\*\*

De overtuiging die Ashley had over dat de app gemaakt kan worden gaf mij een goed gevoel. Het enige onderdeel dat een probleem zou kunnen zijn zullen de kosten van het ontwikkelen van de app zijn. Echter denk ik dat dit voor mijn opdrachtgever niet als verrassing zal komen.



{% hint style="success" %}
Onderzoeksvraag: Uit het laatste interview bleek dat het ontwerp zeker technisch haalbaar is. Het enige wat lastig is om te bouwen is eigenlijk de achterkant van de app. De plek waar afnemers hun gegevens in kunnen vullen en nieuwe afspraken op kunnen ontvangen. Maar als mijn opdrachtgever bereid is om de som hiervoor te betalen, is het zeker mogelijk.
{% endhint %}

\*\*\*\*

