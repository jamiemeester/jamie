---
description: >-
  Onderzoeksvraag: Letten gebruikers op de onderdelen die ik belangrijk vind, of
  vallen minder belangrijke onderdelen meer op?
---

# 3.4 Prototype Testing

Na het maken van het nieuwe prototype wilde ik deze zo snel mogelijk testen. Mijn opdrachtgever had voor mij vijf Pontsteiger bewoners benaderd die graag mijn prototype wilden testen. Van deze vijf hadden twee eerder ook het Lo-Fi prototype getest. Bij de Lo-Fi was het voor deze testers allemaal nog niet heel duidelijk en zagen ze de app nog niet echt voor zich. Ik hoop dat dat met mijn nieuwe prototype anders is.



### Testplan

**Doel van de test:** Bij deze test wil ik erachter komen of gebruikers makkelijk een nieuwe afspraak kunnen inplannen in de applicatie.

**Opdracht voor de tester:** Maak een nieuwe afspraak voor Fysio Therapie voor vandaag om zes uur.

**Verwachte werking:** Ik verwacht dat dit prototype duidelijker is dan het Lo-Fi prototype, vanwege de kwaliteit van de uitwerking en de aanpassingen die zijn gedaan bij het maken van dit prototype.

| **Tester** | **Wat viel op?** | **Was er hulp nodig?** |
| :--- | :--- | :--- |
| Pontsteiger bewoner | De gebruiker gaat direct naar "New Appointment" via het menu. Hier kiest hij voor voor Health en selecteert hij Fysio Therapie. De gebruiker leest hier even wat er staat en klikt vervolgens door. Vrij moeiteloos maakt de gebruiker de afspraak. | Nee |
| Pontsteiger bewoner | De gebruiker ziet onder "On the schedule" het woord fysio therapie staan en klikt erop om vervolgens in de agenda uit te komen. Een beetje verbaasd scrolt de gebruiker door de slider en klikt hij vervolgens op "New Appointment" via het menu. Hier klikt hij moeiteloos door naar fysio therapie en maakt hij de afspraak. | Nee |
| Pontsteiger bewoner | De gebruiker klikt onder "Service you use often" direct op fysio therapie. Hier klikt zij zonder te legen op "Make a new appointment". Binnen het maken van de afspraak bekijkt zij rustig de opties en probeert ze overal bijna op te klikken. Ze gaf aan dat dit was omdat ze benieuwd was wat er zou gebeuren. Vervolgens maakt ze de afspraak op de aangegeven dag en tijd. | Nee |
| Pontsteiger bewoner | De gebruiker ziet onder "On your schedule" fysio therapie staan en klikt daarop en komt op de agenda pagina terecht. Hier probeert zij op fysio therapie te klikken. Dit lukt niet en ze loopt vast. Ik geef als tip dat deze pagina de agenda is waar eerder gemaakte afspraken te vinden zijn. Zij begrijpt het en klikt onderaan op de "Make a new appointment" knop. Hier vindt ze zonder proberen de pagina voor fysio therapie en maakt ze de afspraak. | Ja |
| Pontsteiger bewoner | De gebruiker bekijkt kort de home pagina maar klikt direct op "New Appointment". Hier lijkt een kleine twijfel te zitten maar de gebruiker klikt op "Health" en vindt hier de service terug waar hij naar op zoek was. Hij maakt zonder problemen de afspraak. | Nee |

**Werkelijke werking:** Het prototype werkt een stuk beter dan de vorige keer. Dit keer was er geen verwarring wat onderdelen precies deden. EÃ©n gebruiker liep vast omdat ze niet begreep wat de agenda pagina precies was. In de agenda staat al een aantal afspraken, alsof de app niet voor het eerst gebruikt is. De gebruiker had dus niet zelf de afspraken gemaakt, waardoor ze in verwarring was.



**Punten die opvielen:**

* New Appointment is voor gebruikers veel duidelijker dan Services.
* De fysio therapie afspraak, die op de homepagina in het kort te zien is bij "On the Schedule", leidt af. Omdat gebruikers de afspraak niet zelf hebben gemaakt is dit niet logisch voor hen.
* "On the Schedule" lijkt niet de beste titel te zijn. Het wordt opgevat als services die aangeboden worden.



{% hint style="success" %}
Onderzoeksvraag: Het gaat allemaal al veel beter dan bij het Lo-fi prototype. Echter merk ik nog steeds wat problemen met het woord fysio die op de planning staat. Dit is bij sommige gebruikers het eerste wat ze zien en dat kan hun afleiden.
{% endhint %}







