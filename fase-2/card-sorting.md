# 2.2 Card Sorting

Tijdens het interview met mijn doelgroep ben ik erachter gekomen dat de inwoners van de Pontsteiger, Health, Wealth en Happiness niet de beste benaming vinden voor de categorieën van de services van Go In Chi. Dat bleek uit de interviews die ik eerder heb gehouden. Binnen de app wil ik de services filteren door middel van categorieën, dus is het van belang dat deze slim gekozen worden, zodat de user experience bevorderd wordt. De Pontsteiger bewoners die ik had gesproken gaven aan dat ze het meer een onderscheiding vinden tussen handige en leuke services.  


Om snel ideeën te genereren heb ik een groep CMD'ers bij elkaar verzameld om te brainstormen door middel van Card Sorting. Door het drukke tijdschema van de Pontsteiger bewoners was het helaas niet haalbaar om met mijn doelgroep de brainstormsessie te organiseren. Echter kwam de vakkundige kennis van de CMD'ers goed van pas. Deze groep studenten bestond uit één eerste jaars CMD'er, één derde jaars CMD'er en twee afgestudeerde CMD'ers. Van CMD'ers verwacht ik dat er veel creatieve inbreng is, vanwege het feit dat we allemaal ervaring hebben opgedaan tijdens onze studieloopbaan met dit soort onderzoek.  


![](../.gitbook/assets/img_20190728_140817__01.jpg)

Door de Card Sorting hebben we uiteindelijk besloten om te kiezen voor de categorieën **Health, Lifestyle, Business en Assistance.** Door de services op te splitsen in vier categorieën, in plaats van drie, ben ik van mening dat de services beter tot hun recht komen. Andere overwegingen die we hebben gemaakt zijn:

* **Body, Business en Relax**
* **Health, Wealth, Happiness en Assistance**
* **Physical en Mental**
* **Family en Assistance**
* **Body, Mind en Comfort**

Deze andere overwegingen hadden ook zeker potentie, maar hadden in alle gevallen één of meer services die niet goed in een rijtje terecht konden.

Body, Business en Relax: services als interior design en charity kwamen hier niet goed tot hun recht.

Health, Wealth, Happiness en Assistance: dit vond ik een erg goede. Echter vond ik lifestyle net een betere verwoording voor services, zoals mindfulness.

Physical en Mental: deze staan goed in contrast met elkaar, maar doen heel wat services toch te kort. Het probleem is ook dat je physical en mental op heel verschillende manieren kan opvatten. Is een butler een fysieke of mentale service? De butler doet fysiek werk, maar misschien word je als gebruiker van de service juist mentaal geholpen?

Family en Assistance: Het probleem met de family categorie is dat het suggereert dat services alleen voor families zijn, terwijl dit in veel gevallen niet zo is. Je kan bijvoorbeeld een dagje een boot huren om met je familie te gaan varen, maar je zou ook met collega's kunnen gaan.

Body, Mind en Comfort: Dit is als het ware de uitgebreidere versie van physical en mental. Dit is al beter, maar nog steeds niet optimaal. Services als charity of wealth management komen niet helemaal goed tot hun recht.

\*\*\*\*

{% hint style="info" %}
**PvE: De applicatie moet de services opdelen in verschillende categorieën.**
{% endhint %}

