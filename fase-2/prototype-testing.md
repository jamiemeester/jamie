# 2.8 Prototype Testing

Met de hulp van mijn opdrachtgever heb ik mijn prototype kunnen testen bij zes verschillende Pontsteiger bewoners. Ik heb hem gevraagd of hij mensen van verschillende leeftijden kon regelen, zodat selectiebias wordt voorkomen\(“Statistiek in klinische onderzoeken: Bias \(vertekening\)”, 2015\). Verder heb ik zelf nog met vier andere mensen, die niet in de Pontsteiger wonen, getest. Deze tests heb ik uitgevoerd met behulp van een testplan dat ik vooraf heb opgesteld.



### Testplan

**Doel van de test:** bij deze test wil ik erachter komen of gebruikers gemakkelijk een nieuwe afspraak kunnen inplannen in de applicatie.

**Opdracht voor de tester:** Maak een nieuwe afspraak voor Manuele Therapie.

**Verwachte werking:** Ik verwacht dat gebruikers eerst rond zullen kijken. Wanneer ze op de services klikken zullen ze begrijpen dat hun doel daar te vinden is.

| **Tester** | **Wat viel op?** | **Was er hulp nodig?** |
| :--- | :--- | :--- |
| Pontsteiger bewoner | Via de “Op de planning” knop in het dashboard, kwam de gebruiker bij de agenda uit. Hier zat hij een beetje vast en snapte niet waarom hij niet verder kon. De gebruiker wist niet wat het hamburger menu was. | Ja |
| Pontsteiger bewoner | De gebruiker ging direct naar het hamburger menu en klikte daar op Agenda omdat hij dacht dat hij hij er hier een nieuwe afspraak in kon zetten. Toen hij zag dat dit niet lukte, ging hij verder zoeken en kwam hij bij de Services uit en klikte hij er vlot doorheen. | Nee |
| Pontsteiger bewoner | De gebruiker klikte op het menu en vervolgens op Services. Na dit scherm te zien besloot de gebruiker echter dat dit niet was waar hij naar zocht en ging hij via het menu verder naar de Agenda. Hier liep het een vast en kwam de gebruiker niet uit zonder hulp. | Ja |
| Pontsteiger bewoner | De gebruiker klikt op Fysiotherapie die onder het stukje “Op de planning” staat omdat de gebruiker Fysiotherapie en Manuele therapie met elkaar associeert. Bij de Agenda probeert de gebruiker uit alle macht de ingeplande Manuele Therapie aan te klikken, maar deze werkt niet. Met wat hulp weet de gebruiker de Services te vinden. | Ja |
| Pontsteiger bewoner | De gebruiker gaat direct naar het hamburger menu en neemt de tijd om hier rond te kijken. Hier klikt de gebruiker vervolgens op Agenda, maar vindt hier niet waar zij naar zocht. Terug in het menu klikt zij nu op Services en vind Manuele Therapie hier zonder problemen tussen. | Nee |
| Pontsteiger bewoner | De gebruiker swipet eerst door het nieuws heen maar verliest hier al snel interesse in en klikt op het hamburger menu. Hier probeert de gebruiker eerst de Dashboard \(waar hij al vandaan kwam\), vervolgens de Services en vind hieronder Manuele Therapie terug. | Nee |
| Geen Pontsteiger bewoner | De gebruiker klikt op het hamburger menu en besluit overal even snel naar te kijken. Eerst Dashboard, dan Agenda en als laatst Services. Hierna gaat de gebruiker terug naar Agenda om hier te proberen te zijn zoekopdracht te voltooien. Hij komt er echter snel achter dat dit daar onvindbaar is en besluit dan terug te gaan naar Dashboard. Hier klikt hij  weer door naar de Agenda door op de “Op de planning” te klikken. Verward besluit de gebruiker via het menu weer naar Services te gaan en vindt hieronder Manuele Therapie terug. | Nee |
| Geen Pontsteiger bewoner | De gebruiker leest aandachtig de informatie op het Dashboard. Ze swiped nog even door het nieuws heen en klikt vervolgens op Fysiotherapie onder “Op de planning”. Bij de Agenda pagina verliest de gebruiker het overzicht en snapt het niet meer zo goed. Met wat extra uitleg en het aanwijzen van het hamburger menu komt de gebruiker wel bij Manuele Therapie uit. | Ja |
| Geen Pontsteiger bewoner | De gebruiker gaat gelijk naar het hamburger menu en klikt op Services. Hier vindt de gebruiker direct waar hij naar op zoek is. | Nee |
| Geen Pontsteiger bewoner | De gebruiker begint met het swipen door het nieuws, maar verliest snel interesse en neemt een kijkje onder het hamburger menu. Vol zekerheid kiest hij voor Agenda om hier een afspraak in te plannen. Hier loopt de gebruiker vast en probeert op de niet klikbare pijltjes te klikken en komt er niet uit. Met een klein beetje hulp besluit de gebruiker de pagina te verlaten, maar keert hij terug naar het Dashboard. Hier kijkt hij even rond, voor hij weer in het menu naar Services gaat. Hier vindt hij snel Manuele Therapie. | Ja |

**Werkelijke werking:** Het prototype werkt een stuk minder goed dan ik verwacht had. Gebruikers blijven namelijk vooral hangen bij de Agenda en weten het dan niet meer goed.

**Punten die opvielen:**

* In plaats van afbeeldingen heeft dit prototype kruizen waar deze later komen. Dit werkt verwarrend voor de gebruikers.
* Vrijwel niemand leest. Men klikt eigenlijk maar wat rond, zonder echt te lezen.
* De benamingen werken niet zo goed. Het woord ''services''  is bijvoorbeeld niet duidelijk.
* Vrijwel iedereen komt uit bij de agenda. Op de agenda pagina zou dus bijvoorbeeld een plusje aan de onderkant kunnen komen om een nieuwe afspraak te maken.
* Het hamburger menu blijkt toch wat onbekender voor sommigen te zijn. Met name de wat oudere mensen hadden hier vraagtekens bij.



{% hint style="info" %}
**PvE: Via de Agenda moeten gebruikers ook een afspraak kunnen maken.**
{% endhint %}

{% hint style="info" %}
**PvE: De app hoeft geen hamburger menu te gebruiken.**
{% endhint %}

{% hint style="info" %}
**PvE: Afbeeldingen moeten ondersteunen om meer duidelijkheid te geven omdat niet iedereen goed leest.**
{% endhint %}

\*\*\*\*

  


