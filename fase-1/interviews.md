---
description: 'Onderzoeksvraag: Wie zijn de bewoners van de Pontsteiger?'
---

# 1.3 Interviews

Binnen mijn project zijn er drie stakeholders die van groot belang zijn. Dit zijn de doelgroep, de afnemers en de opdrachtgever. De doelgroep bestaat uit de bewoners van de Pontsteiger. Zij zullen uiteindelijk de eindgebruiker worden van de app en zijn daarom erg belangrijk. De afnemers zullen de services afleveren die Go In Chi aanbiedt. Mijn opdrachtgever, Jeffrey, is de laatste stakeholder die een belangrijke rol speelt binnen mijn project. Hij zal uiteindelijk ook degene zijn die de app zal overzien en zal moeten zorgen dat nieuwe afnemers zich bij de app zullen willen aansluiten.

Om een beter beeld van de doelgroep te krijgen en dit toe te passen in de Go In Chi app, heb ik  zoveel mogelijk bewoners gesproken. Ik ben benieuwd hoe zij tegen Go In Chi aankijken. Mijn opdrachtgever woont zelf ook in de Pontsteiger en is daardoor voor mij ook een handige doorgang om met de doelgroep in contact te komen. Toch is het lastig om mijn doelgroep te bereiken, omdat het over het algemeen een drukke groep is die niet veel vrije tijd overhoudt. Daarnaast wonen er nog maar weinig mensen daadwerkelijk in de Pontsteiger. Daarom heb ik ervoor gekozen om ook een aantal mensen te interviewen die niet in de Pontsteiger wonen, maar wel qua levensstijl bij de Pontsteiger zouden kunnen passen. Dit zijn mensen die financieel gezien het vermogen hebben om een woning in de Pontsteiger te kunnen kopen. Het zijn ook mensen die van het luxe leven genieten, dan wel niet in de Pontsteiger, maar in Amsterdam Zuid.

De interviews die ik heb gehouden hadden meer de vorm van een doelgerichte conversatie dan  een gestructureerd interview. De antwoorden in de interviews zijn daarom vaak ook geparafraseerd. Dit heb ik gedaan, omdat dit de opgedane inzichten duidelijker naar voren laat komen. 

De interviews met de vijf Pontsteiger bewoners heb ik gedaan op 08-03-2019 in hun woning. De interviews met de twee niet-Pontsteiger bewoners waren op 12-03-2019, op hun kantoor. De zeven mensen die ik heb gesproken bestonden uit vijf mannen en twee vrouwen. Naar mijn schatting varieerde hun leeftijd tussen de 30 en 60 jaar.



### Edwin \(pseudoniem\),  ±35 jaar - Pontsteiger bewoner

**Hoeveel uur per week bent u ongeveer met uw werk bezig?**

> **Normaal gesproken 40 uur, soms iets meer.**

**Heeft u genoeg vrije tijd? Komt u toe aan de dingen die u zou willen doen?**

> **Ja en nee. De belangrijkste dingen voor mij, zoals sport, kom ik wel aan toe.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Eerst zou ik kijken of iemand in mijn directe kring hier ervaring mee heeft. Als bijvoorbeeld mijn buurman een goede chef kent, zou ik vragen of hij de contactgegevens voor mij heeft.**

**Van wat voor apparaten maakt u gebruik?** 

> **Meestal mijn telefoon, soms mijn laptop.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Hangt een beetje van de services af, maar als er dingen tussen zitten die mij aanspreken wel.**

**Wat voor services zou u binnen zo’n app graag terug zien?**

> **Ja dat is wel een goede vraag. Het liefst vervelende dingen die ik dan niet meer zelf hoef te doen. Mensen die klusjes doen, bijvoorbeeld.**

\*\*\*\*

### **Mieke \(pseudoniem\)**,  ±45 jaar **- Pontsteiger bewoner**

**Hoeveel uur per week bent u ongeveer met uw werk bezig?**

> **Hahaha. 0. Mijn man werkt.**

**Heeft u genoeg vrije tijd? Komt u toe aan de dingen die u zou willen doen?**

> **Nouja, ik natuurlijk wel, maar mijn man is een heel ander verhaal hoor. Hij zit altijd op werk en als hij thuis is, is hij soms ook alleen maar met werk bezig. Ik zou soms wel willen dat hij daar mee zou kappen.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Ik kijk altijd bij reviews op Google. Vaak kan je daar wel uit halen dat iets niet helemaal goed pluis is. Ik zou verschillende aanbieders met elkaar vergelijken.**

**Van wat voor apparaten maakt u gebruik?** 

> **Altijd mijn telefoon.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Zeker weten!**

**Wat voor services zou u binnen zo’n app graag terug zien?**

> **Hoe meer hoe beter!**

\*\*\*\*

### **Henk \(pseudoniem\)**,  ±60 jaar **- Pontsteiger bewoner**

**Hoeveel uur per week bent u ongeveer met uw werk bezig?**

> **Hmmm ik denk iets van 45/50 uur.**

**Heeft u genoeg vrije tijd? Komt u toe aan de dingen die u zou willen doen?**

> **Over het algemeen wel maar ik zou wat meer leuke dingen met mijn dochter willen doen. Als ik laat thuis ben en zij al in bed ligt, hoor ik vaak de ochtend daarna dat ze hoopte dat ik nog op tijd thuis zou zijn om een boek voor te lezen, maar helaas.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Zulke zaken vind ik lastig. Ik ben eerlijk gezegd niet zo begaafd met internet, zoals jullie jonge lui. Ik zou denk ik mijn dochter lief aankijken haha.**

**Van wat voor apparaten maakt u gebruik?** 

> **Mijn telefoon gebruik ik heel veel, ook voor mijn werk.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Dat klinkt wel handig. Ik denk wel dat ik het in de eerste instantie niet zo heel veel zou gebruiken. Ik denk dat ik dan wel moet wennen aan alle voordelen die ik uit de app haal.**

**Wat voor services zou u binnen zo’n app graag terug zien?**

> **Hmm lastig. Misschien dan een activiteit om samen met mijn dochter te doen. Of met mijn vrouw.**

\*\*\*\*

### **Erik \(pseudoniem\)**,  ±40 jaar **- Pontsteiger bewoner**

**Hoeveel uur per week bent u ongeveer met uw werk bezig?**

> **Verschilt, maar meestal wel rond de 40 uur.**

**Heeft u genoeg vrije tijd? Komt u toe aan de dingen die u zou willen doen?**

> **Nouja vrije tijd heb je denk ik nooit genoeg. Er zijn altijd nog wel dingen die ik zou willen doen waar ik niet aan toe kom.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Gewoon via Google. Lekker makkelijk.**

**Van wat voor apparaten maakt u gebruik?** 

> **Mijn iPhone en mijn Macbook.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Dat lijkt mij optimaal ja. Dat scheelt ook weer tijd.**

**Wat voor services zou u binnen zo’n app graag terug zien?**

> **Hmmm, ik zou het niet weten eigenlijk. Fysio is inderdaad wel een goede. Misschien iets om mijn bedrijf te verbeteren? Of dingen die ik met vrienden kan doen?**

\*\*\*\*

### **Willem \(pseudoniem\)**,  ±40 jaar **- Pontsteiger bewoner**

**Hoeveel uur per week bent u ongeveer met uw werk bezig?**

> **Ik denk wel richting de 60.**

**Heeft u genoeg vrije tijd? Komt u toe aan de dingen die u zou willen doen?**

> **Dat zou je eens aan mijn vrouw moeten vragen hahaha.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Nou ik heb wel eens eerder een personal chef gehad die mij erg beviel, dus ik zou in mijn mail kijken om die weer een mailtje te sturen. Maar als het om iets nieuws zou gaan, dat ik nog nooit gebruikt heb, zou ik op Google gaan kijken.**

**Van wat voor apparaten maakt u gebruik?** 

> **Overdag mijn telefoon, maar in de avond raak ik die niet echt aan. Dan gebruik ik meer mijn tablet.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Ik denk als de services nuttig zijn wel ja.**

**Wat voor services zou u binnen zo’n app graag terug zien?**

> **Goede vraag. Misschien iets wat ik met mijn vrouw kan doen? Als ik zo’n afspraak maak, krijg ik dan ook een mailtje of iets dergelijks, zodat ik het in mijn agenda kan zetten?**

\*\*\*\*

### **Theo - Animator**,  ±35 jaar **- Geen Pontsteiger bewoner**

**Hoeveel uur per week bent u ongeveer met uw werk bezig?**

> **Ongeveer 50 uur.**

**Heeft u genoeg vrije tijd? Komt u toe aan de dingen die u zou willen doen?**

> **Opzich wel, het zou natuurlijk altijd wat meer mogen zijn, maar ik sport bijvoorbeeld ook nog.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Ik zou gaan Googelen haha. Zoals eigenlijk bij alles wat je niet weet toch?**

**Van wat voor apparaten maakt u gebruik?** 

> **Haha alles wel, mobiel, tablet, laptop.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Ja lijkt mij gaaf. Erg handig ook.**

**Wat voor services zou u binnen zo’n app graag terug zien?**

> **Het liefst handige dingen, zoals schoonmakers of dergelijks, of iets als ramen wassers.**

\*\*\*\*

### **Anita - Binnenhuisarchitect**,  ±30 jaar **- Geen Pontsteiger bewoner**

**Hoeveel uur per week bent u ongeveer met uw werk bezig?**

> **Ongeveer rond de 50, soms wat meer soms wat minder.**

**Heeft u genoeg vrije tijd? Komt u toe aan de dingen die u zou willen doen?**

> **Ik wil altijd heel veel doen, dus ik heb nooit genoeg tijd! Als ik genoeg tijd zou hebben, zou ik wel weer wat nieuws bedenken.**

**Als je gebruik gaat maken van een service die je nog nooit hebt gebruikt, zoals bijvoorbeeld een personal chef, hoe ga je daar dan naar op zoek?**

> **Als het om eten gaat ga ik altijd op zoek naar reviews. Dit doe ik altijd bij restaurants. Ik denk dat dit voor een personal chef hetzelfde werkt?**

**Van wat voor apparaten maakt u gebruik?** 

> **Mijn telefoon heb ik altijd nodig. Ik word veel gebeld voor mijn werk.**

**Als u een app zou hebben waarmee u verschillende services aan huis zou kunnen bestellen, zou u hier dan gebruik van maken?**

> **Ja!**

**Wat voor services zou u binnen zo’n app graag terug zien?**

> **Pedicure, manicure, kapper, andere beauty dingen, massage, dat soort dingen.**

  


De geïnterviewden brengen verscheidene meningen en ideeën naar voren, maar er blijken ook overkoepelende overeenkomsten te zijn. Zo blijkt dat de bewoners over het algemeen erg druk zijn en niet genoeg tijd voor het gezin overhouden. Wat ook opvalt is dat Health, Wealth en Happiness weinig wordt benoemd door de geïnterviewden. Er wordt veelal gesproken over ''leuk en handig''. Wellicht is de indeling die de opdrachtgever heeft gebruikt niet de meest geschikte voor de app.



{% hint style="success" %}
Onderzoeksvraag: De bewoners komen op mij over als drukke mensen. Wat mijn opdrachtgever eigenlijk van te voren heeft verteld over de doelgroep komt wel overeen met het beeld dat ik ook heb. Ik vond ze allemaal vrij positief en open staan voor nieuwe dingen.
{% endhint %}

{% hint style="info" %}
**PvE: De applicatie moet zowel handige als vermakelijke services aanbieden.**
{% endhint %}

{% hint style="info" %}
**PvE: De applicatie moet linken met bekende agenda tools via een API.**
{% endhint %}

{% hint style="info" %}
**PvE: De applicatie moet gebruikers binnen een paar clicks een afspraak laten maken.**
{% endhint %}



## 1.3.2 Interviews met Afnemers

Na een duidelijker beeld van de doelgroep te hebben gekregen, ben ik ook nog met een aantal afnemers gaan praten. De afnemers bieden de services die in Go In Chi staan aan. Go In Chi neemt als het ware de taak van een bemiddelaar tussen de afnemers en klanten op zich. Hierdoor is het ook van belang dat de services in kaart worden gebracht aan de hand van de eisen van de afnemers. Op dit moment zijn er een aantal afnemers die interesse hebben in het concept van Go In Chi en zich erbij willen aansluiten. Dat zijn Bart, een eigenaar van een fysio en manuele therapie praktijk en Esmee, een zzp'er die part time mindfulness coach is.



### **Bart - Fysio en Manueel Therapeut**

**Wat vindt u belangrijk om terug te zien in Go In Chi met betrekking tot uw service?**

> **Betrouwbaarheid vind ik altijd erg belangrijk. Klanten moeten direct een goed gevoel krijgen bij wat ik aanbied. Professionaliteit is ook erg belangrijk.**

**Als het platform live zou gaan dan moeten de gebruikers natuurlijk afspraken bij u kunnen maken. Hoever vooruit moet dit kunnen naar uw mening?**

> **Nou, naar mijn ervaring is 90% van de afspraken die mensen maken binnen een week. Soms heb je nog iemand die iets verder vooruit kijkt, maar dat is echt bij uitzondering naar mijn mening. Ik zou dus zeggen: een week of twee. Maanden vooruit plannen kan ook eigenlijk niet voor ons, want dan weten wij nog niet eens zeker of we die dag werken.**

**Bij het maken van een afspraak, wat wilt u dan van uw cliënt weten?**

> **Behalve natuurlijk de standaard vragen, zoals welke dag en hoe laat, zijn er nog wel wat andere belangrijke zaken. Onder mij werken verschillende fysiotherapeuten en cliënten hebben vaak een goede ervaring met de fysiotherapeuten, waardoor ze de volgende keer ook weer door dezelfde behandeld willen worden. Wat ook handig kan zijn voor ons is van te voren weten waar de cliënt last van heeft.**

\*\*\*\*

### **Esmee - Mindfulness Coach**

**Wat vindt u belangrijk om terug te zien in Go In Chi met betrekking tot uw service?**

> **Het is belangrijk dat nieuwe cliënten weten wat ze van mij kunnen verwachten, dus een stukje tekst waarin ik een voorwoord kan geven.**

**Als het platform live zou gaan dan moeten de gebruikers natuurlijk afspraken bij u kunnen maken. Hoever vooruit moet dit kunnen naar uw mening?**

> **Mensen plannen eigenlijk nooit zo heel ver vooruit. Ik denk dat twee tot drie weken echt genoeg is.**

**Bij het maken van een afspraak, wat wilt u dan van uw cliënt weten?**

> **Wat belangrijk is voor iedereen die bij mij komt is dat we eerst een intake hebben voor de wekelijkse sessies kunnen beginnen, dus daar moet een onderscheid tussen komen.**

\*\*\*\*

Het afnemen van deze interviews heeft me vooruit geholpen. Ik had er zelf niet aan gedacht dat afnemers vanzelfsprekend niet hun werkschema maanden vooruit maken en daardoor dus geen afspraken kunnen accepteren, maanden vooruit. Het is dus goed om te weten dat de meeste klanten ook maar tot maximaal drie weken vooruit plannen.



{% hint style="info" %}
**PvE: De applicatie moet de gebruikers de gelegenheid geven om maximaal drie weken tot een maand afspraken vooruit te plannen.**
{% endhint %}

{% hint style="info" %}
**PvE: De verschillende services moeten verschillende informatie hebben van de gebruikers om goed te functioneren.**
{% endhint %}

## **1.3.3 Interview met Opdrachtgever**

Tot slot heb ik nog een interview over de app gehouden met Jeffrey, mijn opdrachtgever. Het doel van dit interview is om duidelijk in kaart te brengen wat hij belangrijk vindt om in Go In Chi terug te zien. Zijn visie zou ik dan verder uit kunnen werken. 



**Wat zijn onderdelen die, wat jou betreft, sowieso terug moeten komen in de applicatie?**

> **Ik heb hier natuurlijk al veel overna gedacht en ik heb al veel verschillende ideeën gehad. Telkens als ik denk iets zeker te weten ga ik er toch weer over twijfelen. Dat is allemaal wat meer op gevoel dan gebaseerd op daadwerkelijke feiten. Daarom ben ik blij dat jij mij kan helpen om inzichtelijk te maken wat nou echt belangrijk is voor de Pontsteiger bewoners. Dat gezegd te hebben zijn er wat dingetjes die ik belangrijk vind. Ik vind het bijvoorbeeld van groot belang dat de Go In Chi alleen het beste van het beste aanbiedt. Ik heb veel goede connecties, maar het kan natuurlijk zo zijn dat een bepaalde afnemer niet aan de maatstaaf van Go In Chi voldoet. Om daar achter te komen zouden gebruikers reviews kunnen achter laten in de vorm van een 5-sterren rating. Als een service meerdere malen onder de vier sterren scoort zie ik dit als probleem. Dan zal ik in gesprek gaan met de afnemer, om te kijken hoe dit komt. Als het probleem zich blijft voordoen, zal de Go In Chi niet verder gaan met de samenwerking met de betreffende afnemer.**

**Health, Wealth en Happiness. Wat betekent dit voor jou?**

> **Health, Wealth en Happiness zijn eigenlijk de categorieën van de services binnen Go In Chi. Ik ben al bezig geweest met contact leggen met bepaalde afnemers en er zijn ook bepaalde services die ik eigenlijk in de app wil hebben waar ik nog niemand voor heb gevonden. De selectie aan services die ik heb bedacht wilde ik opdelen in categorieën, om de bewoners een beter beeld te geven wat ze kunnen verwachten. Ik heb gekozen voor Health, Wealth en Happiness omdat dit mij de meeste geschikte verdeling leek. Dit is niet iets waar ik perse aan wil vasthouden hoor, als jij iets beters weet hoor ik het natuurlijk graag.**

**Wanneer wil jij dat Go In Chi live gaat?**

> **Dat is moeilijk om te zeggen. Ik wil pas live gaan met Go In Chi als ik het gevoel heb dat we er klaar voor zijn. Het idee nu is dat de applicatie aan het eind van 2019 gebouwd zal gaan worden. Echter ligt dat nog niet 100% vast, dat zou nog kunnen veranderen.**

\*\*\*\*

Het is fijn voor mij dat Jeffrey al over zoveel heeft nagedacht. Als ik ergens vast loop weet ik dat hij altijd voor nieuwe insights kan zorgen om mij op weg te helpen. 

\*\*\*\*

{% hint style="info" %}
**De applicatie moet gebruik maken van een rating systeem.**
{% endhint %}

{% hint style="info" %}
**De applicatie moet de services opdelen in logische categorieën.**
{% endhint %}

