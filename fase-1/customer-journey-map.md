---
description: Hoe beleven de bewoners van de Pontsteiger de probleemsituatie nu?
---

# 1.4 Customer Journey Map

Na het spreken van de Pontsteiger bewoners heb ik een algemeen beeld gevormd van de doelgroep. Door de drukke levens die de Pontsteiger bewoners hebben, blijft er weinig tijd over voor vrijetijdsbestedingen. Dit leidt ertoe dat het voor de bewoners vaak lastig is om extra tijd voor recreatie in te plannen. Omdat tijd zo schaars is, beschouwen zij het dus als een erg waardevol fenomeen. Het doel van Go in Chi is hierop inspelen door processen die lang zouden kunnen duren, zoveel mogelijk in te korten\(“Goinchi”, 2018\).

Om de probleemsituatie over de tijd schaarste duidelijk in kaart te brengen, heb ik twee customer journey maps gemaakt. De customer journey map van de huidige situatie heb ik gebaseerd op de bevindingen uit de interviews met de bewoners die ik eerder heb gehouden. De customer journey map waarin de gebruiker Go In Chi tot zijn beschikking heeft is een weergave van mijn verwachting over de happy flow van de bewoners na het uitkomen van de app. Met happy flow wordt de ideale situatie bedoeld waarin de app perfect zijn werk doet\(Wikipedia, 2019\).



### Customer Journey Map - huidige situatie

![](../.gitbook/assets/cjm-2-01.jpg)

In de huidige situatie is het zo dat de gebruiker een bepaalde service wil gebruiken waar hij of zij niet heel bekend mee is. Er wordt hierdoor verwacht dat het aanzienlijk veel tijd kost om dit geregeld te krijgen. In het voorbeeld hier wilt de gebruiker een personal chef aan huis boeken. Dit is iets wat de gebruiker nog niet eerder heeft gedaan, waardoor het behoorlijk wat tijd kost om dit voor elkaar te krijgen. Er wordt voorspeld dat er weinig animo is, onder andere door tijdgebrek voor het onderzoeken of een bepaalde dienst van goede kwaliteit is. Als Go In Chi in het leven van de gebruiker zou zijn, zou de situatie heel anders zijn.

###  Customer Journey Map - met Go In Chi

![](../.gitbook/assets/cjm-2-02.jpg)

Als de gebruiker Go In Chi tot zijn beschikking heeft, zal de situatie er wellicht anders uitzien. De stap naar het onbekende verdwijnt namelijk helemaal. De gebruiker weet waar hij naartoe kan om zijn of haar doel te bereiken. Dat zorgt dat de dip bij emotie nu juist een stijging is. Hierdoor eindigt de gebruiker met een prettiger gevoel dan als hij de situatie zonder Go In Chi benadert. Behalve dat is de gebruiker volgens deze customer journey map maar liefst 17 minuten eerder klaar. 

Er is natuurlijk nog geen onderzoek gedaan naar hoe snel Go In Chi zal werken, aangezien de app nog helemaal niet bestaat. De 17 minuten is dus ook slechts een speculatie. Het is echter wel een doel van mij dat gebruikers binnen een paar minuten een service kunnen boeken, vandaar dat ik het hier in de customer journey map heb laten terug komen.



{% hint style="success" %}
Onderzoeksvraag: De bewoners houden niet van tijd verspillen. Hun vrije tijd is schaars en willen dit daarom zo goed mogelijk benutten. Go In Chi kan hier gebruik van maken door de garantie te bieden hoge kwaliteit services aan te bieden.
{% endhint %}

{% hint style="info" %}
**PvE: De applicatie moet een shortcut aanbieden om snel bij services te komen die gebruikers graag benutten.**
{% endhint %}

\*\*\*\*



