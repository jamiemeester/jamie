---
description: 'Onderzoeksvraag: Wat doen vergelijkbare concurrenten?'
---

# 1.6 Competitive Analysis

Om een goede service neer te kunnen zetten is het ook van belang om een kijkje te nemen bij de concurrenten. Zo blijkt dat een concurrentie analyse van belang is bij een goede positionering, oftewel het verkrijgen van een voorkeurspositie binnen de gedachten van de doelgroep\(“Positioneringsonderzoek: in 5 stappen de concurrentie in kaart”, 2019\). Wat doet deze groep precies? Wat werkt goed voor de groep? Wat werkt minder goed? En natuurlijk, waar liggen de kansen voor Go In Chi?  


### SoHo House

![Bron: SoHo House](../.gitbook/assets/logo1.jpg)

SoHo House is een privé members club voor mensen in de creatieve industrie. Op de verschillende locaties kunnen members gebruik maken van de locatie om te werken, eten en overnachten.

**Overeenkomsten met Go In Chi:** Net als Go In Chi is SoHo House een privé members club. Beiden zijn exclusief en niet voor iedereen toegankelijk. Bij SoHo House mag je alleen lid worden als je wordt aangeraden door een huidige member en je daarna door de intake-procedure heen komt.

**Verschillen met Go In Chi:** SoHo House is echt een locatie waar je naartoe kunt gaan, terwijl Go In Chi juist het tegenovergestelde is. SoHo House heeft verschillende locaties over grote steden in de hele wereld, terwijl Go In Chi bij de leden thuis komt. De faciliteiten van SoHo House zijn echt voor luxe, terwijl Go In Chi ook services aanbiedt die het leven van de gebruikers makkelijker maakt.  


### MINDBODY

![Bron: MINDBODY](../.gitbook/assets/logo2.jpg)

MINDBODY is een platform waar gebruikers diverse health en wellness services kunnen boeken. Er zijn een hoop afnemers aangesloten bij MINDBODY, waardoor zij een breed aanbod hebben.

**Overeenkomsten met Go In Chi:** Op het gebied van Health lijken MINDBODY en Go In Chi heel erg op elkaar. Beide partijen geven gebruikers de mogelijkheid om te kiezen uit hun selectie aan faciliteiten. MINDBODY werkt als een soort tussenpersoon voor de klanten en afnemers.

**Verschillen met Go In Chi:** MINDBODY heeft een minder groot aanbod dan Go In Chi. Ook is MINDBODY niet exclusief, in tegenstelling tot Go In Chi, waardoor iedereen er gebruik van kan maken. MINDBODY is ook minder lux. De services komen namelijk niet bij de gebruiker aan de deur. Afnemers kunnen zich ook zelf aanmelden om zich bij MINDBODY aan te sluiten, terwijl Go In Chi zelf de selectie maakt om te zorgen dat klanten alleen het beste van het beste krijgen. Go In Chi is ook wat meer allround met de services die zij aanbieden. Behalve de health services willen zij namelijk ook services aanbieden op het gebied van wealth en happiness.



### Booking Experts

![Bron: Booking Experts](../.gitbook/assets/logo3.jpg)

Booking Experts is ooit begonnen als webdesign bureau maar kwam er achter dat er een gat in de markt zat rondom het beheren van vakantieparken, hotels en andere verhuur organisaties. Daarom hebben zij een systeem ontwikkeld dat alles op één plek samenbrengt voor de eigenaren van de accommodaties.

**Overeenkomsten met Go In Chi:** Net Als Go In Chi is Booking Experts een verzamelpunt voor verschillende onderdelen. Booking Experts werkt heel seamless en is voor gebruikers op alle devices te gebruiken. Gebruikers merken eigenlijk niks van alle touroperators die gebonden zijn aan Booking Experts. Het voelt voor gebruikers daarom alsof alles vanuit Booking Experts komt. Dit wil ik heel graag meenemen in de werking van Go In Chi.

**Verschillen met Go In Chi:** Er zijn verscheidene verschillen tussen Booking Experts en Go In Chi. De doelgroep van Booking Experts is bijvoorbeeld totaal anders. Zij focussen op eigenaren van accommodaties, terwijl Go In Chi gefocust is op de bewoners van de Pontsteiger. Go In Chi focust zich dus op de klanten, terwijl Booking Experts zich juist bezighoudt met de afnemers. Ook de services van beide partijen zijn totaal niet vergelijkbaar met elkaar.  


Ik ben van mening dat ik bij het ontwerpen van het Go In Chi platform moet kijken naar de exclusiviteit van SoHo House en de losse functies van MINDBODY. SoHo House heeft zichzelf echt in de markt gezet als een service voor de elite. Dat is iets wat Go In Chi ook zal moeten doen, omdat gebruikers daar een prettig gevoel bij zullen krijgen. ****Hoe dit precies het beste bereikt kan worden, zal ik verder moeten onderzoeken. MINDBODY heeft de structuur van de werking goed weten weer te geven waardoor het voor iemand die het voor het eerst gebruikt niet moeilijk is om te begrijpen hoe alles werkt. Verder zal er ook gekeken moeten worden naar Booking Experts met de kenmerkende, goed geïntegreerde werking waardoor de faciliteiten echt bij elkaar lijken te horen.



{% hint style="info" %}
**PvE: De at home service is een niche en moet zeker in de applicatie voorkomen.**
{% endhint %}

\*\*\*\*

