# 1.2 Desk Research

Omdat de applicatie voor Go In Chi exclusief is voor bewoners van de Pontsteiger, is verdieping en begrip voor de wensen en belangen van de doelgroep vereist. Mijn opdrachtgever heeft mij al veel verteld over de doelgroep, de Pontsteiger en Go In Chi, maar het is desalniettemin van belang om een kritische en open houding aan te nemen bij het onderzoek naar de doelgroep.   


Op de website van de Pontsteiger wordt aangetoond dat de koopwoningen van 100 vierkante meter vanaf 850.000 euro te koop zijn. De woningen van 250 vierkante meter worden zelfs vanaf  2 miljoen euro verkocht\(“Pontsteiger verkoop”, 2018\). Dit is een directe indicatie voor de welvaart van de bewoners. Het is aannemelijk dat de welvarende bewoners ook interesse hebben in luxe. Deze interesse in luxe goederen wordt ook toegelicht in het NRC artikel van Reinier Kist \(2015\) waarin blijkt dat bijna een biljoen dollar per jaar wordt uitgegeven door de welvarende bevolkingslaag aan luxe producten. 

De Pontsteiger telt 66 koopwoningen en 252 huurwoningen\(“Pontsteiger woningen”, 2018\). Jeffrey verwacht dat als de Pontsteiger vol zit, het dan zo'n 600 bewoners zal tellen. Dit is de verwachte grootte van mijn doelgroep. Het gebouw is momenteel nog niet helemaal af, omdat er nog enkele werkzaamheden aan het gebouw zijn. Zo zijn de liften bijvoorbeeld niet helemaal af. De woningen zijn wel al allemaal bewoonbaar, maar volgens mijn opdrachtgever zijn nog lang niet alle bewoners aanwezig in hun Pontsteiger woning. Dat heeft volgens hem te maken met het feit dat er ook bewoners zijn waarvan dit niet de enige woning is, maar hun tweede of derde. Dit is voor Go In Chi ook een factor die meespeelt. Wanneer inwoners alleen voor enkele dagen per week in de Pontsteiger verblijven, wordt verwacht dat het minder waarschijnlijk is dat deze inwoners vaste services aan dit woonadres zullen verbinden. Uit het artikel van Annemarie Kas\(Kas, 2011\) blijkt dat het bilokaal wonen inderdaad een recent fenomeen is dat de afgelopen jaren toeneemt. Naast de hoofdvestiging, vlakbij de werplek, blijkt dat bilaterale bewoners enkele dagen per week in een nevenvestiging verblijven waar ze niet hun primaire huishouden en services vestigen. Go In Chi zou er daarom dus voor moeten zorgen dat ze een bepaalde niche hebben, ten opzichte van andere service aanbieders, waardoor het interessant wordt voor de bilaterale bewoners om ook hun service via Go In Chi te boeken.



{% hint style="info" %}
**PvE: De applicatie moet een luxe gevoel uitstralen aan de bewoners.**
{% endhint %}

{% hint style="info" %}
**Pve: De applicatie moet een niche hebben waardoor Pontsteiger bewoners hun services via Go In Chi willen afnemen en niet ergens anders.**
{% endhint %}



